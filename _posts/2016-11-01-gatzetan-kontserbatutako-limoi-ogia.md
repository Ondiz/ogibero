---
layout: post
title: "Gatzetan kontserbatutako limoizko ogia"
date: 2016-11-01
image: /irudiak/limoi.jpg
---

##  Osagaiak

* Ore ama:
  
  * 150 g ur
  * 150 g zekale edo gari irin integral
  * Ore ama koilarakada bat

* 450 g irin zuri

* 270 g ur (%70-eko hidratazioa)

* Gatzetan kontserbatutako limoi bat, fin-fin zatituta

* Nahi beste erle-belar

* Olio pixka bat

## Ore ama elikatu

Ore ama koilarakada bat ura eta irin integralarekin nahastu. Hartzitzen utzi 12 ordu inguru. 

## Nahastu eta oratu

Osagai guztiak limoia eta erle-belarra izan ezik ondo nahastu eta
oratu ore fin bat lortu arte. Azkenik, limoia eta erle-belarra erantsi.

## Hartzitu

Hartzitzen utzi 3 ordu giro tenperaturan edo 12 ordu
hozkailuan. Hartzidura giro tenperaturan gauzatzen bada, gutxi
gorabehera ordura tolestu.

## Forma eman eta hartzitu

Oreari forma eman eta bannetoian sartu bigarren fermentaziorako, ordu
bi hozkailutik kanpo edo 12 ordu inguru hozkailu barruan.

## Egosi

Orea hozkailutik atera eta labea berotu 250&deg;C-tan. Lehenengo 10
minutuetan beheko erresistentzia bakarrik piztu, gero bi
erresistentziak piztu eta 10 minuturo tenperatura 10&deg;C jaitsi
180&deg;C-ra iritsi arte. Ogi honek guztiz egosteko ordu bat behar du
gutxi-gorabehera.

![Gatzetan kontserbatutako limoizko ogia]({{ site.github.url }}/irudiak/limoi.jpg){:width="400px"}
