---
layout: post
title: "Ogia ernamuindutako zekale aleekin"
image: /irudiak/ernamuina.jpg
---

##  Osagaiak

* Ore ama:
  
  * 70 g ore ama %100-eko hidratazioarekin, 1/3 zekale, 1/3 ur
    eta 1/3 ore ama proportziorekin elikatua.
  * 70 g zekale irin integral
  * 70 g ur

* 600 g gari irin zuri

* 320 g ur

* 100 g ernamuindutako zekale ale (75 g hozi aurretik)

* 10 g gatz

## Zekalea ernamuindu

Zekalean ernamuintzeko, lehenengo eta behin zekale aleak uretan sartu
8 orduz. Ondoren, iragazki batean utzi 4 orduz ahalik eta ur gehien
isuri dadin. Berriz ere 8 orduz uretan sartu eta iragazi. 12 orduro
aleak urez garbitu altsuma hazi arte, 2 edo 3 egun igaro ostean
agertuko da. Momentu orotan aleak estalita izan, trapu batekin
adibidez.

![Ernamuindutako zekale aleak]({{ site.github.url }}/irudiak/zekaleAltsuma.jpg){:.post-image}

Ogia egiterakoan aleak janaria txikitzeko makina erabiliz txikitu.

## Ore ama elikatu

Ore amaren osagaiak nahastu eta hartzitzen utzi 12 ordu inguru. 

## Nahastu eta oratu

Ore ama ura eta irinarekin nahastu eta 20 minutuko autolisia
eman. Gatza gehitu eta pixka bat oratu. Txikitutako zekalea gehitu eta
ondo oratu.

## Hartzitu

Hartzitzen utzi 12 ordu inguru hozkailuan.

## Forma eman eta hartzitu

Oreari forma eman eta bannetoian sartu bigarren fermentaziorako, 12
ordu inguru hozkailuan.

## Egosi

Orea hozkailutik atera eta labea berotu 250&deg;C-tan. Lehenengo 10
minutuetan beheko erresistentzia bakarrik piztu, gero bi
erresistentziak piztu eta 20&deg;C jaitsi. 20 minuturo 20&deg;C
jaitsi. Ogi honek guztiz egosteko ordu bat behar du gutxi-gorabehera.

![Ogia ernamuindutako zekale aleekin]({{ site.github.url }}/irudiak/ernamuina.jpg){:.post-image}

<!-- Local Variables: -->
<!-- ispell-local-dictionary: "euskera"-->
<!-- End: -->
