---
layout: post
title: "Ore ama eta jogurt ogia"
date: 2016-08-01
---

Lehenengo eta behin ore ama elikatu behar dugu. Horretarako hurrengo
osagaiak nahastuko ditugu:

* 140 ml jogurt

* 150 g irin integral, garia edo zekalea

* Ore ama koilarakada bat

Ore hau hartzitzen utziko dugu, 5 ordu inguru utzi nuen ni baina gau
oso bat utzi daiteke arazo barik. Denbora hau igaro ostean, hurrengoa
erantsiko diogu:

* 140 ml jogurt 

* 210 g ur

* 500 g irin zuri

* 30 g ezti

* 10 g gatz

Ondo nahastu eta oratu ore fin bat lortu arte. Ondoren, hozkailuan
sartuko dugu altxatu dadin, 12 ordu inguru. Lehenengo fermentazio hau
hozkailutik kanpo ere egin daiteke, baina giro-tenperaturaren eragina
handia da, askoz arinago altxatuko da udan neguan baino, nik 2-3 ordu
utziko nuen.

Hurrengo pausua oreari forma eman eta bannetoian sartzea da bigarren
fermentaziorako. 3 ordu utzi nuen ni, baina kontuz ibili batez ere
udan gehiegi hartzitu ez dadin. Hiru orduak igaro baino lehen labea
berotu, nireak 30 minutu behar ditu 250ºC lortzeko. Bakarrik egostea
falta zaigu. Lehenengo 10 minutuak bakarrik beheko erresistentzia
pizten dut normalean ogia ondo hazteko, gero bi erresistentziak pizten
ditut eta 10 minuturo tenperatura 10ºC jaisten dut 180ºC gradura
jaitsi arte. Gutxi-gorabehera ogi honek ordu bat behar du guztiz
egosteko.

![Ore ama eta jogurt ogia]({{ site.url }}/ogibero/irudiak/jogurt.jpg)
