---
layout: default
title: Ore ama
navigation_weight: 3
---

# Ore ama

## Zer da ore ama?

Ore ama legamia eta bakterioz osatutako kultibo sinbiotiko bat
da. Legamiek ogia airez betetzea ahalbidetzen duten karbono dioxidoa
ekoizten baitute. Bakterioek, aldiz, ogiari zaporea ematen diote,
batez ere ore ama erabiliz hartzitu den ogiak ezaugarri duen
garraztasuna.

## Nola hazi daiteke ore ama?

Ore ama berri bat hazteko modu ezberdinak daude, haien artean errazena
ur eta irin kantitate berdina nahasi eta egun batzuk alde batera uztea
da, irinan bertan dauden legamia eta bakterioek bere kabuz nahastea
fermentatu dezaten. Prozesua ahalik eta hoberen joan dadin irin
integrala erabiltzea gomendagarria da, hala nola egunean behin
nahasteari buelta batzuk ematea ondo aireztatzeko eta azalean lizunik
ez agertzeko. Bizpahiru egunen buruan prozesua ondo joan den seinale
diren aire burbuilak agertuko dira. Momentu honetan irin eta ur
nahaste soil hori ore ama bihurtu da eta ogia hartzitzeko erabili
dezakegu.

<!-- IRUDIAK! -->

## Nola erabiltzen da ore ama?

Ogia egunero egozten ez badugu ore ama hozkailuan utzi dezakegu,
kontutan izanik ogia prestatu baino lehen elikatu beharko
dugula. Horretarako, ore ama irin eta urarekin nahastuko dugu, airez
beteta dagoenean erabiltzeko prest egongo da.

Adibidez, hozkailuko ontzian 80g ore ama baditugu, beste 80g ur eta
80g irinekin nahastu ditzakegu eta gau oso bat fermentatzen
utzi. Hurrengo goizean 160g ogia prestatzeko erabiliko ditugu eta
beste 80g-ak berriz ere hozkailuan sartuko ditugu beste baterako.

<!-- Local Variables: -->
<!-- ispell-local-dictionary: "euskera"-->
<!-- End: -->
